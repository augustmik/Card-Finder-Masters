# Card-Finder-Masters

Šiame kataloge yra pateikiamas Vilnius Tech studento Augusto Mikulėno magistro baigiamasis darbas bei visi jo priedai.

## Anotacija
Baigiamajame magistro darbe siūlomas mašininiu mokymusi grindžiamas naudotojo sąsajos projektavimo būdas autizmo spektro sutrikimą turintiems naudotojams, nagrinėjama kokia seka pateikti paveikslėlių apsikeitimo komunikacijos sistemos (angl. Picture exchange communication system) (toliau – PECS) korteles skaitmenizuotose PECS sistemos realizacijose.
Analitinėje darbo dalyje analizuojami šaltiniai, nagrinėjantys tikslinės auditorijos, autizmo spektro sutrikimą turinčių asmenų, patirties specifiką, naudotojų sąsajas, nagrinėjami galimi PECS kortelių rinkiniai, naudojami atliktuose moksliniuose tyrimuose bei jau veikiančiose sistemose. Siekiant pasirinkti tinkamą algoritmą darbo tyrimui, analizuojami mašininio mokymosi algoritmai bei atliekama mašininių mokymosi algoritmų analizė. Algoritmai yra lyginami vienas su kitu, analizuojama jų specifika ir galimybė juos taikyti darbo tikslui pasiekti. Atliktos analizės pagrindu sudaromi reikalavimai, kuriuos turėtų atitikti
tikslinei auditorijai, autizmo spektro sutrikimą turintiems asmenims, skirtų sistemų mašininio mokymosi algoritmais paremtos aplinkos.
Tiriamojoje darbo dalyje atliekamas mašininio mokymosi algoritmų tinkamumo palyginimas. Pagal apibrėžtus reikalavimus testuojamos kitų autorių kurtos skatinamuoju mašininiu mokymusi paremtos aplinkos. Remiantis darbo metu atlikta analize ir tyrimais, siūlomas skatinamojo mašininio mokymosi algoritmais paremtas aplinkos prototipas CardFinder. Atlikti tyrimai su sukurta apsimokymo aplinka CardFinder leidžia detalizuoti parametrus, kurių taikymas leidžia pasiekti tinkamą apsimokymo tikslumą– tikslo pasiekimas. Pateikiama, kokie sprendimai bei kokie testai buvo atliekami siekiant patikrinti sukurtos aplinkos efektyvumą lyginant ją su kitų autorių sukurtomis aplinkomis. Darbe siūlomas skatinamojo mokymosi algoritmas paremtas projektavimo metodas įgalina kiekvienam specialių poreikių naudotojui užtikrinanti individualizuotą komunikaciją.

## Magistro darbo dokumentas
Pilną magistro baigiamojo darbo dokumentą galima rasti paspaudus žemiau esančią nuorodą  
[Nuoroda į .pdf dokumentą](/Magistro%20baigiamasis%20darbas%20Augustas%20Mikul%C4%97nas.pdf)
